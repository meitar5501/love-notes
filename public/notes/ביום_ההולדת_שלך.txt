Title: ביום ההולדת שלך
Emoji: 🎉🎂🎈
Image: /imgs/me_and_shahar_birthday.png
Message:
שחר היקרה,

לכבוד גיל 24 החלטתי שיר לכתוב,
מקווה שאחריו תמשיכי אותי לאהוב.

כבר לפני שנה חשבתי להציע לך לצאת,
עבור שנינו כנראה זו לא הייתה העת.
אחרי שהתחלתי לפלרטט עם הרעיון,
השתכנעתי שערבוב של ביזנס עם פלז'ר יכול להוביל לאסון!

נראה שהעולם הכיר בתקלה,
ומיד את אל-ג'ולני הוא שלח בבהלה.
"שמעתי עליך משחר המון" כך סתיו אמרה,
ולכן התחלתי לתכנן את הסיפור שבסוף קרה.

הופתעת מאוד כשאת כוונותיי הוחלט לחשוף,
איזה מזל שנתת לי צ'אנס בסוף :)
משם המשכנו יחד אל המגדלור,
בין צ'נדלר רוס וג'ואי נאלצת בלית ברירה לבחור.

אפילו איראן לעצור אותנו לא הצליחו,
מצאנו תווים לחירשים – לא ברור מה הם הניחו...
ואז הגיע השחרור, נלחמת קשה עליו.
היית כל כך מאושרת, איזה כיף עכשיו!

ואז עברת לצפון וקטפת מלא פירות,
ואנחנו נהנינו כשחזרת בשבתות.
נסענו גם אנחנו לנצרת ולחיפה,
אפילו המלצתך לחומוס זכתה לחנופה.

לשדה אותי הסעת, אני טסתי ליפן.
ומאז אני מחכה למילים "מיתר, אני שוב כאן!".
הספקת נפאל, קמבודיה, והיד עוד נטויה,
כל כך כיף לי לראות אותך חופשיה.

שמחתי להכיר אותך לעומק ולגלות מי את באמת,
רגישה, יפה, חכמה, ערכית, ובוגרת בהחלט.
את צמד המילים האהוב עלייך "זה מורכב" – החלטתי לקחת,
וגם כשאלפי קילומטרים מפרידים ביננו התקשורת עדיין מוצלחת.

אני מתרגש לשמוע על החוויות שלך מהעולם,
ומחכה לשמוע בסוף כל יום מה קרה הפעם.
מאחל לך שאת עצמך תלמדי להכיר כמו שרצית,
ותביני מהו המקצוע בשבילך בין אם הייטק ובין אם קופאית.

באתר מחכים לך פתקים, עבור רגעים שונים,
המטרה היא שתוכלי להיזכר בנו בכל מיני זמנים.
התפקיד שלך פשוט: לפתוח את הפתק הנכון ברגע הנכון,
מזל טוב, ולא לשכוח שאני אוהב אותך המון!
מתגעגע, ושולח חיבוק, מצפה לנחות על המנחת.
רק בקשה קטנה… אל תפתחי הכול בבת אחת  😉
